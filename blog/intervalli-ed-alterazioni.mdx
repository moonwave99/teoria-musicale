---
slug: intervalli-ed-alterazioni
title: Intervalli ed alterazioni
tags: [teoria, intervalli]
---

Ora che sappiamo destreggiarci con tutte le specie di intervallo sui tasti bianchi, siamo pronti a vedere come ci si comporta quando entrano in gioco le alterazioni.

<Truncate/>

## Cosa hanno di speciale i tasti bianchi?

I tasti bianchi del pianoforte costituiscono un sottoinsieme della scala cromatica (costituita da dodici suoni) che almeno come ascoltatori conosciamo assai bene: la **scala di Do maggiore**, che corrisponde alla **tonalità di Do maggiore** (_scala_ e _tonalità_ non sempre coincidono occhio), che è semplicemente facile da individuare e da suonare sul pianoforte.

Siamo in grado infatti di rispondere alle seguenti domande ad esempio:

- chi c'è una **terza maggiore** sopra il Do? Il Mi;
- chi c'è una **terza minore** sopra il Re? Il Fa;
- chi c'è una **quarta giusta** sopra il La? Il Re;
- chi c'è una **quinta diminuita** sopra il Si? Il Fa;
- chi c'è una **settima maggiore** sopra il Fa? Il Mi.

<Sequence articulation="arpeggio">
  <Part notes="C3 E3"/>
  <Part notes="D3 F3"/>
  <Part notes="A3 D4"/>
  <Part notes="B3 F4"/>
  <Part notes="F3 E4"/>
</Sequence>

## Welcome tasti neri

Chi c'è...abbiano capito basta. Proviamo a rispondere alle seguenti invece:

- chi c'è una **terza minore** sopra il Do?
- chi c'è una **terza maggiore** sopra il La?
- chi c'è una **quinta giusta** sopra il Si?
- chi c'è una **settima maggiore** sopra il Sol?

Andiamo in ordine. Ricordiamo come una terza minore misuri tre semitoni, uno di meno di quella maggiore che abbiamo tra Do e Mi. Per ridurre tale intervallo di un semitono dobbiamo guardare al tasto nero che precede il Mi, il **Mi bemolle** bravissimi! Do-Mi bemolle, **terza minore**.

<Sequence articulation="arpeggio">
  <Part notes="C3 Eb3"/>
</Sequence>

Di passo, se suoniamo Do-Mi-Sol abbiamo l'accordo di Do maggiore, se suoniamo Do-Mib-Sol abbiamo Do minore. Coincidenze?

:::info[Importante]
Il Do non si può toccare in questo caso, perché la richiesrta è precisa e vuole il Do come **prima nota dell'intervallo**.

Se avessimo innalzato il Do di mezzo tono senza toccare il Mi, avremmo ottenuto Do#-Mi terza minore anch'essa per carità, ma con una diversa nota di partenza.
:::

Procediamo, sappiamo che La-Do è una terza minore. Ci serve il suo corrispettivo maggiore: dobbiamo allargare l'intervallo innalzando la seconda nota con un diesis. La-Do#, **terza maggiore**:

<Sequence articulation="arpeggio">
  <Part notes="A3 C#4"/>
</Sequence>

Avanti: appiamo che Si-Fa è quinta diminuita, sei semitoni. Per arrivare a sette dobbiamo innalzare il Fa con un diesis. Si-Fa#, **quinta giusta**.

<Sequence articulation="arpeggio">
  <Part notes="B3 F#4"/>
</Sequence>

Ultimo quesito: troviamo la settima maggiore a parire dal Sol. Anche qui possiamo procedere contando tutti e 11 i semitoni, o facendoci furbi contando l'intervallo complementare cioè la seconda minore, un singolo semitono. Chi c'è un semitono sotto il Sol? Il **Fa diesis**, esatto! Sol-Fa#, **settima maggiore**.

<Sequence articulation="arpeggio">
  <Part notes="G3 F#4"/>
</Sequence>

Avremmo anche potuto ricordare come Sol-Fa sia una _settima minore_, ed innalzare il Fa di conseguenza. Sono tutte osservazioni pertinenti ed è importante far considerazioni da più punti di vista, senza trascurare mai l'obiettivo dell'interiorizzazione totale di tutte le relazioni possibili tra le note.

:::info[Nota]
Lo studio degli intervalli risulta molto più semplice se
:::

## Enarmonia unica via

Un grosso scoglio cognitivo contro cui ogni musicista va a cozzare è quello dell'**enarmonia**, il fatto cioè che esistano suoni coincidenti (o molto simili) cui si riferiscono più nomi. Ad esempio abbiamo visto prima Do-Mi bemolle terza minore. Ma lo stesso tasto si chiamerà Re diesis quando suoneremo un accordo di Si maggiore ad esempio:

<Sequence articulation="arpeggio">
  <Part notes="C3 Eb3 G3"/>
  <Part notes="B2 D#3 F#3"/>
</Sequence>

Osserviamo come la nota centrale di entrambi gli accordi coincida sebbene sia chiamata in modo diverso. Non c'è niente di strano, del resto voi siete figli di vostra madre e nipoti di vostro nonno, quindi il tasto nero tra Re e Mi ha tutto il diritto di rispondere a più definizioni!

:::info[Importante]
Anche i tasti bianchi hanno corrispettivi enarmonici:

- il Do è il Si diesis;
- il Si è il Do bemolle;
- il Fa è il Mi diesis;
- il Mi è il Fa bemolle.

In alcuni contesti valgono anche le alterazioni multiple:

- il La è il Si doppio bemolle (nella tetrade diminuita di Do, Do-Mib-Solb-Sibb);
- il Sol è il Fa doppio diesis (nell'accordo di dominante di Si con la quinta aumentata, Si-Re#-Fa##-La) - _sharp five_ si dice in jazz, much cooler!
:::

## La specie vince sui semitoni

Questa è una regola importante da tenere a mente: se ci serve un intervallo di terza ad esempio, è fondamentale che lungo il paesaggio dei nomi tale distanza venga rispettata. Di nuovo terza minore a partire da Do, abbiamo visto che è Mi bemolle. Anche se tale nota è enarmonica col Re diesis (tasto nero _dopo_ il Re), Do-Re# non è affatto un intervallo di terza! Torniamo al paesaggio:

```
Do  Re  Mi  Fa  Sol La  Si  Do
1   2   3   4   5   6   7   8
^       ^
```

Do-Mi: terza. Guardiamo come il paesaggio **non presenta alterazioni**: esse vanno applicate successivamente per stabilire la specie.

Ora Do-Mi senza alterazioni sarebbe una terza maggiore, ma il bemolle sulla seconda nota stringe l'intervallo di un semitono e lo rende minore, bingo!

Torniamo a Do-Re#:

```
Do  Re  Mi  Fa  Sol La  Si  Do
1   2   3   4   5   6   7   8
^   ^
```

Do-Re: seconda. Senza alterazioni sarebbe una seconda maggiore, con il diesis ad allargare diventa **seconda aumentata**. Non è la stessa nota, è lo stesso suono! Quando ti gaserai con la scala minore armonica me ne sarai grato, per adesso stacce.

<Sequence articulation="arpeggio">
  <Part notes="C3 Eb3"/>
  <Part notes="C3 D#3"/>
</Sequence>

## Metodo generale di calcolo degli intervalli

Proviamo a ricavare un metodo generale per stabilire la specie di un intervallo dato, ad esempio **Mi-Si bemolle**.

Prima vediamo **che intervallo avremmo ignorando le alterazioni** (su entrambe le note se presenti):

```
Mi  Fa  Sol La  Si  Do  Re  Mi
1   2   3   4   5   6   7   8
^               ^
```

Mi-Si: **quinta giusta**.

Ora applichiamo le eventuali alterazioni: abbiamo un bemolle sulla seconda nota, stringiamo l'intervallo: **quinta diminuita**. Contiamo i semitoni al piano se non ci fidiamo!

<Sequence articulation="arpeggio">
  <Part notes="E3 Bb3"/>
</Sequence>

Altro esempio, **Sol bemolle-Si-bemolle**. Paesaggio:

```
Sol La  Si  Do  Re  Mi  Fa  Sol
1   2   3   4   5   6   7   8
^       ^
```

Sol-Si sarebbe una **terza maggiore**. Bemolle solo sotto allargherebbe a terza aumentata, ma quello sopra la riporta a maggiore, ascoltare per credere:

<Sequence articulation="arpeggio">
  <Part notes="Gb3 Bb3"/>
</Sequence>

:::info[Nota]
Esistono scenari come Mi bemolle-Sol diesis, dove la terza diventa **più che aumentata** perché l'intervallo è allargato da entrambe le parti. È molto probabile che invece avrete a che fare con Mi bemolle-La bemolle quarta giusta. Idem vale con una doppia riduzione (Re diesis-Sol bemolle), tecnicamente una **quarta più che diminuita**, ma che molto probabilmente sarà Mi bemolle-Sol bemolle terza minore!
:::

## Considerazioni finali

Ci sono contesti musicali in cui tali scenari hanno senso (modulazioni, direzioni melodiche degli accidenti, intonazioni particolari degli strumenti), per adesso non fasciatevi la testa e crogiolatevi nella bambagia del temperamento equabile.

Dobbiamo farci sempre sti conti? No, dobbiamo interiorizzare! A forza di suonare in altre tonalità oltre al Do maggiore, non dovremo più pensare alle distanze tra le note perché avremo tutto nella memoria sia mentale che muscolare.

Cosa più importante di tutte: **ascoltate** e **suonate**! Una volta chiaro il suono di una terza maggiore ad esempio, potrete valutare in maniera autonoma la correttezza dei vostri esercizi suonandoli. Imparate anche a riconoscere gli intervalli nella musica che studiate, o in quella che passano alla radio, iniziate a raccogliere i vostri esempi preferiti e l'apprendimento sarà non solo più fruttuoso ma divertente.

:::info[Esercizi]
Per ogni tasto bianco, elencare e suonare gli intervalli corrispondenti:

- terze maggiori (Do-Mi, Re-Fa#, Mi-Sol#...);
- terze minori (Do-Mib, Re-Fa, Mi-Sol...);
- quarte giuste (Do-Fa, Re-Sol, Mi-La...);
- quinte giuste (Do-Sol, Re-La, Mi-Si...);
- seste maggiori;
- seste minori;
- settime maggiori;
- settime minori;
- seconde maggiori;
- seconde minori.

Per ogni tasto bianco, elencare e suonare le corrispondenti coppie di intervalli:

- quarta e quinta;
- terza e sesta maggiori (Do-Mi / Do-La, Re-Fa# / Re-Si...);
- terza e sesta minori (Do-Mib / Do-Lab, Re-Fa / Re-Sib...);
- seconda e settima maggiori;
- seconda e settima minori.

Bonus: fare lo stesso con i tasti neri, prestando attenzione agli equivalenti enarmonici:

- Do diesis / Re bemolle;
- Mi bemolle;
- Fa diesis / Sol bemolle;
- La bemolle;
- Si bemolle.
:::